\setAuthor{Ott Krikmann}
\setRound{piirkonnavoor}
\setYear{2005}
\setNumber{G 3}
\setDifficulty{4}
\setTopic{Termodünaamika}

\prob{Lihvimisketas}
Detaili lihvitakse horisontaalselt pöörleva lihvimiskettaga, mille raadius on $r = \SI{20}{cm}$. Ülekuumenemise vältimiseks jahutatakse seda veega. Aja $t = \SI{1}{s}$ jooksul eraldub ketta ühelt ruutmeetrilt ($s = \SI{1}{m^2}$) keskmiselt $q = \SI{10}{kJ}$ suurune soojushulk, mille neelab jahutusvesi. Jahutusvett algtemperatuuriga $t_1 = \SI{10}{\degreeCelsius}$ juhitakse ketta tsentrisse vooga $w = \SI{10}{cm^3/s}$. Vee erisoojus $c = \SI{4200}{J/(kg.K)}$. Leidke üle kettaääre voolava vee keskmine temperatuur $t_2$.

\hint
Kehtib soojusbilanss lihvimise käigus eralduva soojuse ning sisse ja välja voolava vee soojusvoo vahel. Mugavuse mõttes võib vaadelda ajavahemikku $\Delta t$ ning selle jooksul lihvil eralduvat ning vee poolt äraantavat soojushulka.

\solu
Kettal aja $t = \SI{1}{s}$ jooksul eralduv soojushulk on
\[
Q = \frac{\pi r^2 q}{s}.
\]
Sama aja jooksul voolab vesi massiga
\[
m = wt\rho.
\]
Et jahutusvesi kannab ära kogu eralduva soojuse, siis võib koostada soojusbalansi võrrandi aja $t = \SI{1}{s}$ jaoks:
\[
\frac{\pi r^{2} q}{s}=w t \rho c\left(t_{2}-t_{1}\right).
\]
Siit võrrandist avaldame $t_2$:
\[
t_2 = t_1 + \frac{\pi r^2q}{swtc\rho} \approx \SI{40}{\degreeCelsius}.
\]
\probend