\setAuthor{Jaan Kalda}
\setRound{piirkonnavoor}
\setYear{2009}
\setNumber{G 9}
\setDifficulty{7}
\setTopic{Gaasid}

\prob{Korsten}
Hinnake, milline oleks suitsu kiirus korstnast väljumisel, kui õhutakistusega (sh turbulentsest liikumisest tingitud takistusega) korstnas ning ahjulõõrides mitte arvestada.
Korstna kõrgus (mõõdetuna korstnajala juurest, kuhu siseneb ahjust tulev soe õhk) on $h=\SI{10}{m}$ ja õhu keskmine temperatuur korstnas $t=\SI{80}{\degreeCelsius}$. Lugeda, et ahju uks ja korstnajalg on samal kõrgusel. Välisõhu temperatuur on $t_0=\SI{0}{\degreeCelsius}$.

\hint
Korstna sees voolav õhk tekitab alarõhu, mis on avaldatav Bernoulli võrrandist. Rõhu langud korstna sees ja väljas peavad olema võrdsed.

\solu
Ahjusuusse siseneva õhu rõhk $p_1$ on võrdne õhurõhuga ahjusuu kõrgusel ning korstnast väljuva õhu rõhk $p_2$ on võrdne õhurõhuga korstnasuu kõrgusel. Seega, $p_2=p_1-\rho_0 gh$, kus $\rho_0$ tähistab välisõhu tihedust. Bernoulli seaduse kohaselt kehtib seos 
\[
p_1=p_2 + \rho gh + \rho \frac{v^2}{2} = p_1 - \rho_0 gh + \rho gh+\rho \frac{v^2}{2},
\]
kus $\rho=T\rho_0/T_0$ on õhu tihedus korstnas ning $v$ on otsitav kiirus. Seega,
\[
v=\sqrt {2\left(\frac T{T_0}-1\right)gh}\approx \SI{3,5}{m/s}.
\]

\emph{Märkus:} ahjusuhu voolava õhu kiiruse võib lugeda tühiselt väikseks, sest voolava õhuga piirkonna ristlõike pindala on ilmselt hulga suurem korstna ristlõikepindalast.


Bernoulli seaduse võib tuletada ka energia jäävuse seadusest. Samuti lugeda õigeks impulsibalansi abil saadav tulemus (mis tuleb $\sqrt 2$ korda väiksem), sest nõuti vaid hindamist.
\probend