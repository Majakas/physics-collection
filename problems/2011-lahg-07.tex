\ylDisplay{Hävituslennuk} % Ülesande nimi
{Tundmatu autor} % Autor
{lahtine} % Voor
{2011} % Aasta
{G 7} % Ülesande nr.
{6} % Raskustase
{
% Teema: Kinemaatika
\ifStatement
Ühel ilusal augustipäeval käis Mati paraadil vaatamas NATO hävituslennukeid, mis
tegid üle rahva peade demonstratsioonlende. Diktor ütles valjuhääldist, et lennuk
lendab horisontaalselt üle rahva kiirusega $v=\SI{1350}{km/h}$. Matit huvitas aga, kui
kõrgel lennuk lendab. Vajalike mõõtetulemuste saamiseks seisis ta nii, et tema
ja läheneva lennukiga ühele joonele jäi täpselt üks 9 meetri pikkune elektripost
ning Mati ise asus teise posti juures; postide vahekaugus oli \SI{50}{m}. Mati käivitas oma
mobiiltelefoni stopperi just siis, kui lennuk ilmus posti otsa tagant nähtavale ning 
peatas hetkel, kui käis kõva pauk ja hakkas kostuma lennuki müra. Ta sai
stopperi näiduks \SI{32,04}{s}. Kodus
mõõtis ta üle ka enda silma kõrguse maapinnast: $l=\SI{1,68}{m}$.
Kui kõrgel lendas lennuk? Heli kiirus õhus on umbes
$u=\SI{330}{m/s}$.\\ 
\textit{Vihje.} Kui lennuk lendab
ülehelikiirusel, siis levib tema taga
koonusekujuline lööklaine front, kusjuures koonuse tipus on lennuk ja selle
koonuse telglõike
tipunurk on $\alpha=2\arcsin\left(\frac{u}{v}\right)$.
\fi


\ifHint
Ülesande geomeetria ning lööklaine koonuse nurga kaudu on võimalik avaldada lennuki koordinaadid stopperi käivitamise ja peatamise hetkedel. Leitud nihke kaudu on lennukiirus lihtsasti leitav.
\fi


\ifSolution
Olgu hetkel, mil Mati käivitab stopperi lennuki horisontaalsuunaline kaugus
temast $x_{1}$ . Tähistame lennuki lennukõrguse $H$, posti pikkuse $h$ ja
kauguse
$L$. Tekib kaks kujutletavat täisnurkset sarnast kolmnurka, mille ühise nurga
tipus asub Mati. Nendest saame (kasutades eeldust, et ilmselt $l\ll H$):
\[\frac{H-l}{x_{1}}\approx\frac{H}{x_{1}}=\frac{h-l}{L}. \]
Kui lennuk on jõudnud üle Mati pea, jõuab temani lööklaine hetkel, mil lennuki horisontaalkaugus $x_{2}$ Matist on
\[ x_{2}=\frac{H}{\tan\left(\frac{\alpha}{2}\right)}=\frac{H}{\tan\left(\arcsin\left(\frac{\alpha}{2}\right)\right)}=\frac{H}{u}\sqrt{v^2-u^2}.
\]
Olgu $\tau$ mõõdetud aeg. Stopperi käivitamise hetkest seiskamiseni liikus lennuk vahemaa
\[ x_1+x_2=H\left(\frac{\sqrt{v^2-u^2}}{u} +\frac{L}{h-l}\right)=v\tau
\Rightarrow
H=\frac{v\tau}{\left(\frac{\sqrt{v^2-u^2}}{u} +\frac{L}{h-l}\right)}\approx
\SI{540}{m}.
\]
\fi
}