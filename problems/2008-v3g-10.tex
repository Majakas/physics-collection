\setAuthor{Siim Ainsaar}
\setRound{lõppvoor}
\setYear{2008}
\setNumber{G 10}
\setDifficulty{9}
\setTopic{Magnetism}

\prob{Pool}
Libedale klaaspulgale on pehmest traadist tihedasti keritud solenoid pikkusega $\ell$, keerdude arvuga $N$ ja ristlõikepindalaga $S$. Selles hoitakse konstantset voolu tugevusega $I$. Millist jõudu $F$ oleks vaja rakendada pooli otstele südamiku sihis, et venitada seda pisutki pikemaks, kui kehtiks eeldus, et venitamisel suurenevad kõigi naaberkeerdude vahekaugused võrdselt? Võite lugeda, et klaasi magnetiline läbitavus $\mu = 1$. 

\emph{Vihje:} tiheda solenoidi südamikus on homogeenne magnetinduktsioon$ B = \mu_0IN/\ell$.

\hint
Selleks, et venitada pooli väikse vahemaa $\Delta \ell$ võrra pikemaks, on vaja teha tööd, millest osa kulub magnetväljas salvestatud energia suurendamiseks ning teine osa kulub vooluallika poolt tehtud töö kompenseerimiseks. Magnetväljas salvestatud energia leidmiseks võib kasutada kas pooli koguenergia valemit $\frac{LI^2}{2}$ või magnetvälja energiatihedust $w = \frac{B^2}{2\mu_0}$.

\solu
Venitame pooli väikese $\Delta \ell$ võrra pikemaks ja avaldame tehtud töö ($A$) kahel eri viisil. Ühelt poolt $A = F_1\Delta \ell$. Samas salvestub osa kulutatud energiat ($\Delta E_m$) magnetväljas ja ülejäänu ($\Delta E_v$) kas eraldub vooluallika sisetakistusel (see peab nt lühise korral jääva voolu hoidmiseks alati olemas olema) või, kui $A < \Delta E_m$, täiendatakse vooluallika tööga. Igal juhul:
\[
A = \Delta E_m + \Delta E_v.
\]
$\ell$ suurenedes $B$ väheneb, mistõttu ilmselt $\Delta E_m < 0$ ja vooluallika sisetakistusel eraldub energiat:
\[
A > 0 \Longrightarrow \Delta E_v > 0.
\]
Vajalikud energiamuudud võime leida mitmel eri viisil.

\emph{Esimene meetod}. Olgu kogu magnetvälja energia $E_m$. Selle energia ruumtihedus:
\[
w=\frac{B^{2}}{2 \mu_{0}} \Longrightarrow E_{m}=w \ell S=\frac{\ell S B^{2}}{2 \mu_{0}} \Longrightarrow \Delta E_{m}=\frac{S \Delta\left(\ell B^{2}\right)}{2 \mu_{0}}=\frac{I N S \cdot \Delta B}{2}.
\]
Toimugu pooli pikenemine ajaga $\Delta t$ ja indutseerigu magnetvoo muutus poolil elektromotoorjõu absoluutväärtusega $E$. Faraday induktsiooniseadusest:
\[
\mathcal{E}=N \frac{|\Delta B| \cdot S}{\Delta t}.
\]
Siit saamegi $\Delta Ev$:
\[
\Delta E_v = I\mathcal{E}\Delta t = INS|\Delta B|.
\]

\emph{Teine meetod}. Leiame tiheda pooli induktiivsuse L:
\[
N B S=L I \Longrightarrow L=\frac{N B S}{I}.
\]
Magnetvälja energia:
\[
E_{m}=\frac{L I^{2}}{2}=\frac{N B S I}{2} \Longrightarrow \Delta E_{m}=\frac{I N S \cdot \Delta B}{2}.
\]
Toimugu pooli pikenemine ajaga $\Delta t$ ja indutseerigu magnetvoo muutus poolil elektromotoorjõu absoluutväärtusega $\mathcal{E}$. Eneseinduktsioonielektromotoorjõud tuleneb Faraday induktsiooniseadusest:
\[
\mathcal{E}=\frac{|\Delta(N B S)|}{\Delta t}=\frac{|\Delta(L I)|}{\Delta t}=\frac{N S|\Delta B|}{\Delta t},
\]
kust saame:
\[
\Delta E_{v}=I \mathcal{E} \Delta t=I N S|\Delta B|.
\]

\emph{Ühine osa mõlemale lahendusele}. Leiame $\Delta B$, eeldades, et $\Delta \ell$ on väike:
\[
\Delta B=\mu_{0} I N \Delta\left(\frac{1}{\ell}\right)=\mu_{0} I N\left(\frac{1}{\ell+\Delta \ell}-\frac{1}{\ell}\right)=-\mu_{0} I N \frac{\Delta \ell}{(\ell+\Delta \ell) \ell} \approx-\mu_{0} I N \frac{\Delta \ell}{\ell^{2}}.
\]
Lõpuks:
\[
F=\frac{A}{\Delta \ell}=\left(-\frac{I N S}{2}+I N S\right) \frac{|\Delta B|}{\Delta \ell}=\frac{I N S|\Delta B|}{2 \Delta \ell}=\frac{\mu_{0} I^{2} N^{2} S}{2 \ell^{2}}.
\]

\emph{Märkus}. Paar sõna ülesande tekstis tehtud eelduse kohta, et kõik keerud hakkavad otstest tõmbamisel eemalduma võrdse vahemaa võrra. Tegelikult see ei kehti, otstest tõmbamisel hakkaksid kõigepealt lahti hargnema otsmised keerud (ja märksa väiksema jõu juures). Ilmselt oleks võimalik keerdude ühtlane eemaldumine spetsiaalse mehaanilise konstruktsiooni abil, kui keerud poleks mitte klaaspulgal, vaid vastava raamistiku peal. Aga selgub, et antud ülesande vastus realiseerub lihtsamas olukorras ka. Kui võtta kinni poolist kahest lähestikku asuvas kohas keskpaiga läheduses, siis allpool leitav jõud on ühtlasi selline jõud, millega tõmbamisel saab natuke eemaldada pika poolikeskkohast vasakule- ja paremale poole jäävaid keerde (seda väidet me siinkohas tõestama ei hakka).
\probend