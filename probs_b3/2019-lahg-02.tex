\setAuthor{Valter Kiisk}
\setRound{lahtine}
\setYear{2019}
\setNumber{G 2}
\setDifficulty{2}
\setTopic{Varia}

\prob{Pumpjaam}
\begin{wrapfigure}[9]{r}{0.45\linewidth}
    \vspace{-10pt}
	\includegraphics[width=\linewidth]{2019-lahg-02-yl.pdf}
\end{wrapfigure}

Arenenud riikides on elektrienergia tarbimine, võrrelduna riigi pindalaga, suurusjärgus \SI{100}{\kilo\watt\per\kilo\meter\squared}. Joonisel on kujutatud teatava pump-hüdroakumulatsiooni elektrijaama skeem. Eeldame, et alumiseks reservuaariks on meri (mille tase püsib praktiliselt muutumatu) ja ülemise reservuaari põhi ulatub merepinna tasemeni. Elektrienergia ületootmise ajal pumbatakse merevett ülemisse reservuaari kuni kõrguseni $h_0=\SI{100}{m}$. Energiadefitsiidi ajal toimib sama süsteem hüdroelektrijaamana. Ignoreerides energia konverteerimis- ja ülekandekadusid, kui suure osa riigi pindalast peaks sellised pumpjaamad (st ülemise reservuaari pindala) moodustama, et muude elektritootjate äralangemisel kindlustada elektrienergia varu 24 tunniks? Vee tihedus on $\rho=\SI{1000}{kg/m^3}$ ja raskuskiirendus $g=\SI{9.8}{m/s^2}$.\hint
Ülesande lahendamise käigus on mugav kasutada reservuaari pindala $S$, vaatamata sellele, et see pärast välja taandub. Lisaks tasub mõelda, mis on reservuaari massikeskme kõrgus.\solu
Olgu reservuaari pindala $S$. Vee mass on $m=\rho V=\rho h_0S$. Selle massikese on tõstetud kõrgusele $h=h_0/2$, seega potentsiaalne energia on $mgh=\frac{1}{2}\rho gh_0^2S$ ja energia pinnaühiku kohta
\[
w_s=\frac{1}{2}\rho gh_0^2\approx \SI{49}{\mega\joule\per\meter\squared}\approx\SI{13.6}{kWh\per\meter\squared}.
\]
Energiavajaduse rahuldamiseks on vaja keskmist energiatihedust
\[
w_t=\SI{100}{\kilo\watt\per\kilo\meter\squared}\cdot \SI{24}{\hour}=\SI{2400}{kWh\per\kilo\meter\squared}=\SI{0.0024}{kWh\per\meter\squared}.
\]
Otsitav suurus on seega $w_t/w_s\approx \num{1.8e-4}$.\probend